
 FindViewById() Methodu Dezavantajları:
    1. Performans Sorunu:
    Bu method her çağrıldığında layouttaki tüm view hiyerarşisini tarar ve id'si eşleşen view'ı
    return eder. Bolca view'ın kullanıldığı projelerde her çağrımda tüm view hiyerarşisini taramak
    çok iyi performans alamamıza sebep olacaktır.

    2. Kod Okunabilirliği ve Zamandan Kayıp:
    Her view için findViewById() methodunu kullanarak bind etmemiz gerektiğinde fazla view içeren
    projelerde fazla kod yazmış olacağız.

    3. NullPointerException Sorunu:
    Örneğin B layoutunda myTextView id'sine sahip bir view'ımız olsun. Biz A layout'unun activity
    classında bu id'yi kullanarak findViewById() methodunu çağırdığımızda bu method geriye null
    return eder.

    4. Tip Güvensizliği:
    Örneğin A ve B layout'larında aynı id'ye sahip 2 view olsun. A layoutundaki view TextView,
    B layoutundaki view ImageView olsun. Biz developer olarak A layoutunun activity class'ında
    findViewById methodunu ImageView olarak tipinde kullanırsak ClassCastException hatası alırız.

 View Binding Nedir?
     - findViewById() methodunu basitleştirmek ve binding işlemleri sırasında oluşabilecek hataların
     önüne geçebilmek adına viewBinding kullanıma sunuldu.
     - Binding işlemleri sırasında hata alma olasılığımızı düşüren, yeni nesil bir bağlama yöntemidir.


 ViewBinding vs DataBinding:
     - DataBinding, build time üzerinde oldukça olumsuz etkisi vardır.
     Android takımı, bunun farkında olması sebebiyle ViewBinding çıkardı.

     1-) Kullanılabilirlik:
     Her iki kütüphanenin de gradle üzerinden etkinleştirilmesi gereklidir. Ancak Data Binding
     sınıfını generate etmek istiyorsak xml dosyamız içerisindeki UI bileşenlerini <layout> taglari
     arasına almamız gereklidir. View Binding’te böyle bir gereklilik yoktur. Gradle üzerinden aktif
     ettikten sonra gerekli classlar otomatik olarak generate edilmektedir.

     2-) Hız:
     ViewBinding'in daha hızlı olmasının başlıca sebebi gereksiz annotion kullanılmamasıdır.
     Bunun sebebiyle uygulamanın build zamanı daha kısa sürerek performanslı çalışır.

 Neden ViewBinding?
     1-) Null referansları önler:
     View binding, bileşenlere erişimi daha güvenli hale getirir ve null referans hatalarını engeller.
     findViewById() yönteminde, kod ile view bileşenlerini bağladığımızı sansak bile geri dönüş değeri
     olarak bazen null dönebiliyor. findViewById() yöntemi yerine bileşenlere doğrudan erişim sağlar ve
     bunun sonucunda null hatası alma olasılığımızı minimuma indirir.

     Ayrıca binding yapmak istediğim layoutta id'si tanımlanmayan herhangi bir view ögesine
     erişim sağlamam mümkün olmadığı için null hatası almamış oluyorum.

     2-) Performansı artırır:
     ViewBinding, bileşenleri sadece bir kez inflate eder ve daha sonra onlara doğrudan erişim sağlar.
     Bu, findViewById() yöntemine kıyasla daha hızlı ve verimli bir yöntemdir. findViewById() yönte-
     minde UI’da bulunan her bir View tek tek kontrol edilerek eşleştirilmek zorundadır ve bu da bize
     maliyet getirir.

     3-) Daha az kod:
     View binding, bileşenlere erişimi kolaylaştırır, böylece UI elemanlarıyla etkileşim kurmak için
     daha az kod yazmanız gerekir.

 Ek olarak;
    Birden fazla view component kullandığımız durumlarda, örneğin yatay ve dikey ekran için ayrı
    ayrı tasarım yaptığımızda, yatayda bulunan bileşenler dikeyde bulunmuyorsa findViewById null
    döner ve run time'da bir exception fırlatır.

    Bağlama sırasında direkt olarak layout dosyamızdaki nesnelere bağlanacağımız için oldukça
    güvenlidir. Örneğin kullanmadığımız layout dosyaları üzerinde aynı isimde başka bileşenler
    olabilir. Bunlara bağlanmak yerine hedeflediğimiz bileşene bağlama işlemini viewBinding ile
    sağlarız.


  ViewBinding Çalışma Mantığı:
      View Binding, bir layout dosyasını temsil eden bir sınıf oluşturur ve bu sınıfın içine
      view bileşenlerini, XML dosyasındaki view'lara karşılık gelen attribute olarak ekler.
      Oluşturulan View Binding sınıfı, layout dosyanızdaki view bileşenlerine erişim sağlamak için
      kullanılır. Bu sınıf, layout dosyasında belirttiğiniz ve id'si olan tüm view bileşenlerine
      karşılık gelen public alanlar içerir.
      Böylece, activity ya da fragment gibi bir sınıfta View Binding sınıfını
      kullanarak layout dosyanızdaki view'lara erişebilirsiniz.

      ViewBinding, view hiyerarşisini sadece bir kez tarar ve bu tarama sonucunda oluşturulan
      bağlama nesnesi (Binding nesnesi), bu hiyerarşi içindeki tüm bileşenlere doğrudan erişim sağlar.
      Bu sayede performans artışı sağlanır ve her seferinde findViewById metodunu kullanarak
      tekrar tekrar view hiyerarşisini tarama ihtiyacı ortadan kalkar.

